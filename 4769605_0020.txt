..12-

Maeret igitur poeta, quod patris obitu afflictus sit viresque haud sufficiant cantui, quam·
quam fidium lyraeque ludo solitus sit depellere luctus nubem. fro ‘curis’ corruptela requiri lec-
tionem ‘chordis’ iam vidit Schraderus. At restat corruptela ’tacitisque'‚ quippe quae sensui
obversetur. Vix est quod ambigas una litera ‘i‘ sublata lectionem restitui genuinam. Scribendum
enim sine dubio ‘tactisque situm depellere chordis’‚ qua coniectura et palaeographiae ratio·
nibus, mutatio enim levicula, et sententiae cardini aeque optime consultum. ‘Tangere chordas'
saepe apud poetas reperiri elocutionem notum. Cf. Ov. rem. am. 886 ‘chordas t’. ef. etiam
Stat. silv. 5, 5‚31‚ ubi de simili luctu legitur: ‘Nec eburno pollice chordas Pulso sed incertam
digitis errantibus amens Scindo chelyn. lnde a y. 47 poeta profitetur haec:

Atque utinam fortuna mihi, dare manibus aras,
Par templis opus, aeriamque educere molem,
Cyclopum scopulos ultra atque audacia saxa

50 Pyramidum, et magno tumulum praetexere lucol
Illic et Siculi superassem dona sepulcri
Et Nemees lucum et Pelopis sollemnia trunci.
Illic Oebalio non finderet aera disco
Graiorum vis unda virum, non arva rigaret

55 Sudor equum aut putri sonitum daret ungula fossa3
Sed Phoebi simplex chorus, et frondentia vatum
Praemia laudato, genitor, te rite ligarem.

Si divitiarum opumque mihi afflueret copia, inquit poeta, patris mortui gloriam ludis cele-
brarem splendidioribus quam Nemea sunt et Olympia, quibus Pelopis funera celebrantur. Neque
vero in sepulcro patris rude certaminum genus adhiberetur neque permitterem, ut ungula cer-
tantis equi sepulcrum patris tereret. Citharae potius carminumque cantu laudes funderentur
vatis paterni. Quae cum ita sint, neque sensus ex textus servati vestigiis elici potest alius, cor-
ruptela ‘rossan quae corruptela crux fuit interpretum nimiumque vexavit criticos, non aliter tolli
posse mihi videtur, nisi si sepulcri notio, quam notionem enunciatum efflagitat, investigetur. Atque
corruptelae ‘fossa' vestigiis nobis insistentibus nulla 'busto’ voce propius accedere videtur ad codd.
memoriam et sensui tam accurate tamque eleganter respondere, ut sine scrupulo in ea acquiescas.
Quod Marklandus exemplorum similitudine adductus suspicatus est ‘campo’‚ literarum vestigiis
prorsus alienis, parum commendatur. Neque enim inde verisimilitudinis quidquam redundat,
quod idem verborum tenor pluribus exemplis perhibetur. Etenim hoc, de quo agitur, loco, unus
sermo est de patris sepulcro, cui insultare ungulas certantium equorum vates filius nefas putat.
Certe sensum nobis spectantibus multo magis arridet emendatio nostra, praeterquam quod palaeo-

graphiae quae dicitur verisimilitudo haud parum suffragatur voci ‘busta’ Quomodo enim ex ‘campo’ ’

lectione ‘fossa’ corruptela oriri potuerit, explicare non queas. Quae v. 54 residet corruptela
‘nuda' vel ‘unda'‚ ei coniectura ‘uda' interpretes lucem attulisse sibi persuaserunt. At multo pro-
pius ad codd. memoriam accedit quod nobis videtur ‘uncta' (cf. unda et uncta), praeterquam quod
verbum est proprium caestus. Of. Hor. ep. 2, 1, 88 ‘Luctamur Achivis doctius unctis.’

