-10—

Etenim residet corruptela v. 88. Cod. Vrat. lectio mutila, exhibet enim ‘et redimire chem’. Singulas
quasque periodi sententias si examinaveris, statim fiet, ut desideres pro sollemni solitoqoe diei na·
talis ritu coronationem capitis sertorumque crinibus impositorum mentionem. Quam ob rem non
longe a vero aberrasse nobis videbimur e ‘chem’ corruptela e‘licientes vocem ‘comam’, praesertim
si reputaverimus, vocem exarari potuisse ‘co—m'. Quod alii suspicati sunt ‘chelyn'‚ minus placet,
quod lyrae quidem redimitae mentio sine sensus iactura deesse potest, vatis ipsius coronati

Menecratique amicissimi non item. Totus igitur locus conformandus est sic:

Sed queror haud faciles, iuvenum carissime, questus
Irascorque etiam, quantum irascuntur amantes.
Tantane me decuit vulgari gaudia fama

35 Noscere? Cumque tibi vagiret tertius infans,
Protinus ingenti non venit nuntia cursu
Litora, quae festos cumulare altaribus ignes
Et redimire comam postesque ornare iuberet
Albanoque cadum sordentem promere fumo

40 Et cantu sacrare diem? Si tardus inersque
Nunc demum mea vota cano, tu culpa tuusque
Hic pudor,

V 1, 108 sqq:

Qualem te superi, Priscilla, hominesque benigno
Aspexere die, cum primum ingentibus actis

110 Admotus coniunx! Vicisti gaudia cenac
Ipsius, effuso dum pectore prona sacratos
Ante pedes avide domini tam magna merentis
Volveris.

Antistia Priscilla, uxor Abascantii liberti, id temporis inter summi gradus viros excellen-

tissimi, etenim cura ab epistulis ei erat a Domitiano imperatore oblata, cum diem supremum
obiisset, precibus vidui coniugis Statius facile est obsecutus, ut epicedion conderet in honorem
defunctae. Quo carmine occasione oblata summis laudibus effert poeta uxorem, quod cum summi
imperatoris indulgentia cura ab epistulis coniugi esset mandata, quod munus inter gravissima
referebatur, ad genua Domitiani provoluta, superbiens honore, gaudium mariti testata esset, gra·
tias agens meritas. Qui si sensus statuitur, sine dubio autem statuendus est, corruptelae sedem
in lectione ‘cenae’ latere in promptu est, cum sensum praebeat nullum. Restituendum‚ id quod
sensus efflagitat, ‘curae'. Vicisti gaudia curae ipsius coniugis. De vincendi et curae vocabulorum
usu et significatione exempla conferenda sunt haee: Stat. 5, 1, 86, ubi de eiusdem Abascantii
munere publico legitur: ‘Neo enim numerosior altera sacra Cura domo! Suet. Aug. 86. Vei-g.
G. 3, 289 ‘Nec sum animi dubius, verbis ea vincere magnum Quam sit! Ceterum cf. Kochii lex.
vei-g. s. v. ‘vinco.'
Inde a v. 180 consolatur uxor iam iam spiritum haustui-a supremum coniugem verbis his:
Linquo equidem thalamos, salvo tamen ordine montis
Quod prior exegi longa potiora senecta

