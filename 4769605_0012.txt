-4-

eadem ecloga corruptelam sustulisse mihi videor, quae interpretum adbuc frustra vexavit acumen,
corruptelam dico, quae in v. 62 repperitur. Versus sunt hi:

Tunc deus, Alpini qui iuxta culmina dorsi
Signat Apollineo sanctos cognomine lucos,

60 Respicit heu tanti pridem securus alumni
Praegressusque moras: Huc mecum Epidauria proles
Huc, alti gaudens, datur aggredienda facultas
lugentem recreare virum.

Sensus est perspicuus. Cohortatur Apollo Aesculapium, ιιι secum Rutilio Gallico morbi
vehementia afflicto subveniat. ‘Alti gaudens' lectionem corruptam esse patet. Atque Gevartius
quidem ‘altis', Heinsius ‘ait en' coniecturis mendum sanari posse sibi persuaserunt. At tantum
abest ut his suspicionibus difficultates sublatae sint ut sint auctae. Alterum euim ‘altis gaudens’
nou respondet Aesculapii numinis naturae, alterum vocem ‘gauden s’ reddit languidam superfluamque.
Mihi quidem altius mendum subesse videtur. Desideratur enim, si quid sentio, nomen loci, quo
Aesculapii cultus florebat, id quod addito verbo ‘gaudens’ diserte iudicatur. Neque quid sit sub-
stituendum, diu quaesiveris, cum ipse Aesculapii cultus Latinus, ascitis corruptelae vestigiis, emen·
dationem ostendat. Scribendum enim: Huc mecum Epidauria proles, Huc, Antii gaudens!

Scriptum enim legitur, cum Romani, peste infelici exorta, legatos mitterent Epidaurum,
qui Aesculapium Romam invitarent. sactum esse ut anguis Aesculapii sacer ab ara emergeret atque in
navem Romanam serperet. Nave Antii appulsa, anguis erepsit petiitque Apollinis lucum, ubi
per triduum circumvolutus palmae impendit. Quod omen in causa fuit, cur Romani Aesculapio
templum aedificarent insigne Antii. Ceterum cf. Prelleri Μ. R. p. 606 et Ovid, Met. 15322.
11 1‚82 sqq: ⁴

Fas mihi sanctorum venia dixisse parentum

- Tuque, oro, Natura, sinas, cui prima per orbem

lura animis sanare datum.
V. 84 corruptelam ‘iura animis san are’ si consideraveris, cum probabilitate multo maiore emen·
dationem ‘sacrare' praetuleris, quam elicuimus Marte nostro, ut aiunt, ei quae Heinsio auctore
vulgo recipitur ‘sancire', praesertim cum consuetudine dicendi frequentissima ac paene trita com·
mendetur. Cf. Ovid. Met. 10,321 ‘Di, precor, et Pietas, sacrataque iura parentumn· verg-
A. 2,157 ‘Sacrata iura Graiorum!

ΙΙ. 1,189 sqq: Quid mihi gaudenti proles Cyllenia virgo
Nuntiat? Estne aliquid tam saevo in tempore laetum?
‘Noverat effigiem generosique ardua Blaesi
Ora puer, dum saepe domi nova serta ligantem
Te videt et similes tergentem pectore curas.’

Quae v. 193 omnium codd. consensu exhibetur lectio ‘curas' mirum est quod buc usque virorum
doctorum fugit suspicionem, cum plane absona sit. Prosequitur poeta boc epicedio ad Atedium
Meliorem dato equitem Romanum sibique familiaritatis vinculo maxime coniunctum, laudes Glau-

