·— 13 —

In eodem carmine inde a. v. 146 loquitur Statius de poetis poetriisque Graecis, quibas
explicandis operam dederit pater. Versus sunt hi:

Hinc tibi vota patrum credi generosaque pubes
·Te monitore regi moresque et facta priorum
Discere, quis casus Troiae, quam tardus Ulixes,
Quantus equos pugnasque virum decurrere versu
150 Maeonides quantumque pios ditarit agrestes
Ascraeus Siculusque senex, qua lege recurrat
Pindaricae vox flexa lyrae volucrumque precator
Ibycus et tetricis Alcman· cantatus Amyclis
Stesichorusque ferox saltusque ingressa viriles
-155 Non formidata temeraria Leucade Sappho, v
Quosque alios dignata chelys: Tu pandere doctus
Carmina Battiadae latebrasque Lycophronis atri
Sophronaque implicitum tenuisque arcana Corinnae.

Lectionem ‘saltusque’, cum non esset ferenda, iam Marklandus merito in suspicionem
ocavit. , Neque vero quod ipse proposuit cuiquam probabitur ‘actusque egressa' utpote languidum.
Notae sunt de Sappho poetria fabulae veterum comoediis pervulgatae. Inde et apud alios poe
tas et apud Horatium cognomen traxit ‘mascula'; cf. ep. 1, 19, 28. Quare non sine aliqua pro-
babilitate suspicari nobis videbimur, subesse corruptelae substantivum falsae huic fictaeque Sap·
phus poetriae proprietati respondens. Neque vero quid sit reponendum, diu quaesiveris. Etenim
. indolem Statianam siquid sapio, pro ‘saltus’ corruptela restituendum ⁶fnstus’, quae vox et palaeo-
graphiae rationibus optime inservit et sensus elegantia magnopere commendatur. Quae eadem
vocabula non nunqnam in codicibus confusa esse, si quis in membranis scrutandis est versatus,

’ minime negabit. Quod igitur de mascula Sappho simpliciter dixit Horatius, idem solita verborum

pompa usus renunciavit Statius verbis ‘fastus ingressa viriles’. Non praetermittendum videtur
ne id quidem Baehrensium nimio coniectandi studio pellectum codd, lectionem ‘Lycophronis atri'
mutasse in ‘Lycophronis arti’, qui'parum respexerit Lycophroni propter sermonis fabularumque
nimias tenebras cognominis instar ‘ater' inditum esse epitheton. Cf. prae ceteris Suidae s. v.
‘Lycophron’ de ‘Koeccdvdpoe' poemate testimonium: *Σκοτεινόν ποίημα)

Restat, ut de eiusdem libri corruptela memorabili disputemus, quae in carminis omnium
extremi reperitur v. 38. Lamentatur poeta, quod morte pueri delicati ita sit‘afflictus, ut qui alios

carminibus lugubribus consolari potuerit, sibi ipse subvenire non possit, cum vires nimio dolore
deficiant. Verba sunt haec:

llle ego qui (quotiensl) blando matrumque patrumque
Vulnera, qui viduos potui mulcere dolores,
40 Ille ego lugentum mitis solator, acerbis
Auditus tumulis et descendentibus umbris,
Deficio . . . ·

